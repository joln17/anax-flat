Kmom03
===============================

### Hur känns det att vara styrd till ett vertikalt grid, hämmande eller stödjande?
Inledningsvis får jag erkänna att jag inte riktigt förstod poängen med att lägga
så mycket tid på att få till ett vertikalt grid. Men efter att ha använt det
lite nu börjar jag inse fördelarna och att det förmodligen kan underlätta enormt
när man har en sida med mycket innehåll som behöver struktureras på ett bra
sätt.

### Hur känns det att jobba med ett typografiskt horisontellt/baseline grid, ser du någon poäng med det?
Om man har innehåll med flera texter brevid varandra (t.ex. en sidebar och en
artikel) så kan jag se en poäng med det. Men har man inte det så känns det som
man kommer ganska långt med att bara använda en lämplig radhöjd och att det
spelar mindre roll om man matchar ett osynligt horisontellt grid.

### Berätta om hur du valde typsnitt till din webbplats.
Till navbaren och menyn återanvände jag Google-fonten “Righteous” från min förra
Me-sida i PHP-kursen. Jag tycker den har ett karakteristiskt och tydligt
utseende som gör att den funkar bra i en navbar. Till rubrikerna ville jag ha en
lästläst serif font med ett modernt utseende. Efter att ha testat ett antal
olika fonter föll till slut valet på Google-fonten “Kreon”. För övrig text ville
jag en vanlig sans serif font så här blev det “Helvetica Neue”.

### Har du jobbat med liknande layouttekniker sedan tidigare?
Nej, allt vad det gäller layout och design är helt nytt för mig.

### Du börjar se hur man kan jobba med LESS, kommentarer på det?
Fördelarna med variabler och mixins gör att det helt klart kommer att kännas
lite begränsande att gå tillbaka och skriva vanlig CSS nu. Jag tycker också att
jag har lyckats dela upp och strukturera min LESS-kod bättre nu så att jag
åtminstone själv hittar i den bättre.

### Hur uppfattade du nivån på detta kmom? Svårt, lagom, många nya begrepp?
De vertikala griden prövade mitt tålamod ganska ordentligt innan jag fick rätt
på det. Jag testade både med float-modellen och med flex-modellen men stötte på
problem med enstaka element i båda fallen som inte riktigt ville bete sig exakt
som jag önskade. Det löste sig dock till slut ok ändå (med flex-modellen).
