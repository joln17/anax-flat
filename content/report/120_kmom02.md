Kmom02
===============================

### Vad tycker du om LESS så här långt, och det sättet vi jobbar med LESS-moduler i vårt tema?
Det känns lite ovant än så länge t.ex. hur man ska strukturera upp koden för att
dra nytta av alla fördelarna med LESS. Än så länge har jag nästan bara nyttjat
variabler från LESS funktionalitet. Det är i och för sig något som jag saknat
med CSS, men jag hade nog ändå inte övervägt att börja använda LESS istället för
CSS enbart för det.

### Hur kändes det att kompilera LESS till CSS, var det något du reflekterade över?
Det är lite irriterande att behöva kompilera efter varje liten ändring man gör
innan man kan testa sidan. Även om det bara är ett par knapptryckningar för att
köra make-kommandot för att kompilera och kopiera och det går snabbt att göra
själva kompileringen. Men det verkar finnas editorer som Visual Studio Code där
det går att lägga in så kompilering sker automatiskt när man sparar så det går
kanske att automatisera.

### Har du varit bekant med Makefiler och make sedan tidigare, eller något liknande byggverktyg? Hur uppfattar du make så här långt?
Jag har inte använt Makefiler eller några liknande verktyg tidigare. Jag känner
inte att jag riktigt haft tid att sätta mig in i syntaxen och exakt vad som går
att göra med Makefiler än heller. Men det verkar onekligen vara ett bra verktyg
för att hantera flera på varandra följande långa kommandon som man behöver
utföra ofta.

### Fann du nytta i de videor som var kopplade till detta kursmoment?
De var definitivt till stor nytta, både kursens ordinarie videoserie och
videoserien om LESS underlättade mycket för att förstå kursmomentet.

### Allmänt
Det var väldigt mycket texter, information och verktyg att sätta sig in i och få
att fungera denna veckan: Kurslitteraturen om allmänt om webbdesign, artikel om
hur man ska skriva för webben, artiklar om användbarhet, artiklar om LESS,
artiklar om webbdesign, verktyg som npm/node, LESS-kompilator, makefiler etc.
Jag stötte också på lite problem med installationen och fick ägna lite tid
åt felsökning så veckans kursmoment har tagit rätt mycket tid för mig. Själva
inlämningsuppgiften som sådan innehöll dock inte direkt något mer än vad som
redan avhandlats i övningen så den gick utan några större problem.

### Uppgifter
I menyn/navbaren har jag gjort så desktop-menyn visas från 640px bredd och uppåt
medan istället mobilmenyn visas när bredden < 640px. Jag fixade lite
grundläggande style där färgen på texten på menyvalet man hovrar över eller
väljer ändras från vitt till grönt. Header och footer fick samma svarta färg som
mobilmenyn redan hade. Jag stylade också breadcrumben lite så att den liknar en
breadcrumb. På redovisningssidan döljs sidebaren vid <640 px. I övrigt vad det
gäller responsiviteten är det mest lite bilder som skalas ner.
