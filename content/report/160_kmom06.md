Kmom06
===============================

### Hur känns det att tänka i termer av designelement och designprinciper?
Det är nog bra att ha några designprinciper i åtanke när man utformar sin
webbplats om man vill få en design som i slutändan håller ihop. Samtidigt tycker
jag det kan kännas lite begränsande om man försöker efterfölja principer väldigt
strikt och att enbart tänka i termer av designprinciper kan hämma skapandet.

### Har du en klar uppfattning om hur designelement och designprinciper samverkar för att skapa en design?
Jag skulle säga att jag har en känsla för hur de kan samverka, men helt klar
skulle jag nog inte säga att jag har. Jag får erkänna att jag också tycker det
är en aning förvirrande att det finns så många olika definitioner av vad som är
en designprincip och att i en del av dem flyter definitionen av vad som är
designelement och vad som är designprincip samman i vissa begrepp. Jag hade
uppskattat en lite mer "standardiserad" defintion av designprinciper.

### Har du en uppfattning om “the final touch” och vad det kan vara i sammanhanget webbdesign?
Jag skulle säga att det är när man nått så långt att man har en klar design som
fungerar väl, men det finns ändå någon eller några detaljer som saknas eller kan
förbättras. Det kan t.ex. kanske handla om att justera mellanrummet mellan några
element eller ändra nyansen i någon färg som gör att designen som helhet lyfter
ett eller ett par snäpp.

### Har du under kursen skapat dig en känsla för begreppen god design, vad det innebär och vad som är subjektiv och objektivt inom området?
Jag tycker nog jag har haft en ganska god subjektiv känsla för vad som är bra
och dålig design redan innan kursen startade. Jag har emellertid haft ganska
lite kunskap om att den även objektivt kan grunda sig i något som är bra och
dålig design. Det har därför varit intressant att få en inblick i t.ex.
färglära, typografi och hur olika delar i designen kan samspela.

Tyvärr är det ju inte samma sak att kunna avgöra vad som är god design och inte
och att åstadkomma god design själv. Men jag kan ju åtminstone nu även rent
objektivt konstatera att jag bör lämna design till någon som är bra på det ;-)
