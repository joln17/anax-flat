Kmom05
===============================

### Berätta kort om erfarenheterna med din undersökning av webbplatsers laddningstid.
Jag får erkänna att jag alltid surfar med adblock påslaget så även om jag
förväntade mig längre laddningstider när jag testade med reklam på var det
nästan lite förbluffande att upptäcka hur mycket längre tid det faktiskt
handlade om i vissa fall. 
Vad det gäller testverktygen har jag testat Google PageSpeed vid något tillfälle
tidigare och även om det ger en indikation på som finns att förbättra för en
webbplats så skulle jag nog ta själva poängen med en nypa salt. Jag tycker inte
alltid den överensstämmer helt med andra tester och den verkar även kunna
variera en hel del för samma sida vid samma testtillfälle.
### Har du några funderingar kring Cimage och dess nytta och features?
Framförallt om man vill använda flera olika storlekar av samma bild känns det
som att Cimage kan vara smidigt. För övrig behandling känns det nog som att det
är enklare att göra det i något bildbehandlningsprogram i förväg istället. Ska
man t.ex. beskära en bild tycker jag det blev mycket trial and error innan man
fick den beskuren exakt som man hade tänkt.
### Lyckades du uppnå ett bra sätt och en LESS-struktur för att jobba med dina bilder i webbplatsen?
Jag utgick från LESS-modulen i det länkade repot men gjorde om den en del. Jag
tycker tycker nog den funkar ok för de tester jag gjort hittills åtminstone, men
den kan möjligen behöva kompletteras lite framöver.
### Om du gjorde extrauppgiften med picture, srcset och sizes, fick du någon känsla för för- och nackdelar med konceptet? 
Jag läste artiklarna men jag har inte implementerat det på min sida. Fördelarna
med konceptet är förstås att inte besökare behöver ladda ner större bilder än
nödvändigt. Nackdelarna att det kräver mer kod och att man på ett eller annat
sätt har bilderna tillgängliga i flera olika storlekar. För att det ska vara
värt det känns det som man ska ha ganska mycket stora bilder på sin webbplats,
t.ex. att man använder någon stor högupplöst bild som bakgrundsbild.

### Övrigt
För att få plats med alla sidor i navbaren var jag tvungen att börja
använda drowdown-menyer. Grid, Typografi och Bilder ligger därför under
Testsidor nu. Tog mig friheten att ändra om lite i koden för att få svenska
överallt i bloggen också.
