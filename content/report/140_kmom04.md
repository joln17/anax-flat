Kmom04
===============================

### Hur känner du inför färger och webbplatser? Föredrar du något särskilt ljust, mörkt, färgglatt? 
Jag har ingen generell preferens utan tycker det hänger mycket på vad för typ av
webbplats det är och vad den ska förmedla för information och känsla. Jag
uppskattar dock när webbplatser som har mycket information använder sig av
färger för att särskilja olika typer av information för att på så sätt göra det
enklare att hitta den information man letar efter snabbt.

### Har du funderat på hur webbplatsers färgskala och färgsättning påverkar besökarens känsla av webbplatsen? Bidrar val av typsnitt till den känslan? 
Jag kan inte påstå att jag tidigare har funderat medvetet så mycket på det, om
inte en webbplats varit så överdrivet färgsatt åt ena eller andra hållet att man
inte kunnat undvika det. Jag har dock märkt att jag har börjat fundera mer på
det nu när jag besöker olika webbplatser. Typsnittet kan säkerligen också bidra
till känslan men det krävs nog att man väljer ett typsnitt som sticker ut lite
då.

### Hur känns din LESS-struktur så här långt?
Jag tycker den fungerar ganska så bra. Det börjar förvisso bli ganska många
filer men jag tycker att jag har strukturerat och namngivit dem på ett sådant
sätt att jag oftast vet var jag behöver ändra utan att leta i mer än en fil. Jag
passade också på att ladda ner font-awesome som en less-modul istället nu
(d.v.s. extrauppgiften i kmom2) eftersom det kändes smidigare med temaväljaren.

### Hur valde du att göra med ditt eget default tema?
Av de nya teman som jag gjorde blev jag nog mest nöjd med color-temat. Jag har
dock valt att inte ersätta default-temat med det just nu åtminstone.

### Var det något särskilt som du uppfattade som utmanande i detta kmom?
Eftersom jag är lite lätt färgblind så är ju inte färglära riktigt det område
jag känner att jag excellerar i. Men annars tyckte jag att detta kmom var
lättare än de två föregående.
