Designprinciper
===============================
Jag valde att analysera tre webbplatser med samma syfte men som valt att använda
lite olika designprinciper. Valet föll på tre sportvarumärkens webbplatser
eftersom de har ett tydligt syfte i att marknadsföra tillverkarens produkter och
för att produkterna i sig oftast präglas av både funktion och design. Jag tyckte
därför att det kunde vara intressant att se hur det återspeglades i
webbdesignen. De tre varumärkena jag valde att analysera var Mizuno, Nike och
Salomon. Till min hjälp i analysen använde jag främst 
[Visual Literacy](https://dbwebb.se/article/vl.pdf),
Canvas artikel om
[Design Elements & Principles](https://www.canva.com/learn/design-elements-principles/)
och 
[The 6 Principles of Design](https://visual.ly/community/infographic/education/6-principles-design).

För samtliga webbplatser undersöks följande punkter:

1. Kommentera webbplatsens mål och syfte. Varför finns webbplatsen till?
2. Kommentera webbplatsens design och vad som kännetecknar den rent allmänt.
3. Kommentera om du själv anser att designen gynnar webbplatsens mål och syfte,
och/eller vilken känsla som designen ger.
4. Lyft fram den eller de designprinciper du anser kännetecknar webbplatsens
design och exemplifiera.
5. Kika om designprinciperna som används är lika/olika för framsidan och
undersidorna och kommentera.

Jag har valt att göra utvärderingen själv och inte i grupp.

Mizuno
-------------------------------
* [https://www.mizuno.eu/](https://www.mizuno.eu/)

[FIGURE src="image/analysis/snap-mizuno.jpg" class="center" caption="Tre skärmdumpar från Mizunos förstasida, placerade brevid varandra."]

1. Mizuno gör skor och kläder för bl.a. löpning, tennis, fotboll och golf och
det främsta syftet med företagets webbplats är att presentera produkterna och
varumärket.

2. På webbplatsens förstasida möts besökaren av en stor bild som skiftar mellan
två olika bilder i en bildkarusell. Bilden täcker i stort sett hela "above-the-fold"
och även på desktop använder man sig endast av en mobil "hamburgermeny".
Utmärkande i övrigt är de diagonala linjerna som löper horisontellt över hela
sidan.

3. Jag tycker webbplatsen ger en känsla av rörelse och sportighet och att den
matchar väl med ett sportvarumärkes profil. Den första vyn besökaren möter när
man går in på förstasidan ger dock inte ett helt tydligt intryck och känner man
inte till varumärket eller sidan sen tidigare så är det nog inte helt
uppenbart vad det är för sida och sidans syfte.

4. Användandet av de diagonala linjerna som repeteras över hela sidan skapar ett
enhetligt intryck ("unity") som gör att sidan håller ihop. Det finns dock
enstaka element som jag tycker stör balansen på sidan: Bilderna och bildtexten
för "Morelia Neo II" och "The Wave Rider 21" (längst till höger på skärmdumpen
ovan) är förskjutet i höjdled jämfört med innehållet till vänster. De diagonala
linjerna tillsammans med valet av bilder och att bilderna zoomas in en aning när
man hovrar över dem bidrar till en känsla av rörelse ("movement") för hela sidan.

5. Designen som återfinns på förstasidan återfinns också på undersidorna, t.ex.
handbollssidan, med samma diagonala linjer men även med elementen som jag tycker
stör balansen på sidan. För presentationen av själva produktkatalogen används en
mer klassisk grid-layout men man har ändå den diagonala linjen kvar i bilden
överst på sidan.
[FIGURE src="image/analysis/snap-mizuno-sub.jpg" class="center" caption="Skärmdump från handbollssidan resp. produktkatalogen för löparskor"]

Nike
-------------------------------
* [https://www.nike.com/](https://www.nike.com/)

[FIGURE src="image/analysis/snap-nike.jpg" class="center" caption="Två skärmdumpar från Nikes förstasida, placerade brevid varandra."]

1. Nike gör skor, kläder och utrustning för bl.a. löpning, tennis, fotboll och golf och
det främsta syftet med företagets webbplats är att presentera produkterna och
varumärket. Man har också en webshop där produkterna säljs.

2. På webbplatsens förstasida möts besökaren av en bilder på olika utvalda skor.
Bilderna täcker hela fönstret horisontellt och det som till stor del
karakteriserar sidan är därför bilderna och bakgrunden på bilderna. Dessa
varierar beroende på vad man för tillfället kör för kampanj och därmed även
intrycken som sidan ger. Just nu utgörs bakgrunden på den översta bilden av en
röd bakgrund med textur medan övriga bilder har diagonala band och linjer i guld
och silver.

3. Förstasidan ger ett fashionabelt intryck snarare än sportigt. Nike har dock
också ett tydligt produktfokus på sneakers på förstasidan och inte sportskor
eller träningskläder. Givet detta får man väl säga att känslan matchar profilen.

4. Kontrast och perspektiv/djup är de designprinciper jag tycker präglar sidan
främst. Man har lite förvånande kanske inte så stor kontrast mellan skor och
bakgrund (röd sko på röd bakgrund, svart sko på svart bakgrund) men band,
linjer, textur, knappar, text och skillnaden mellan bilderna åstadkommer ändå
stor kontrast på sidan. Djup åstadkoms med skuggor och att objekten överlappar
varandra.

5. Undersidorna skiljer sig en del från förstasidan och varierar även ganska
mycket sinsemellan och det känns lite som en brist på enhetlighet när man
klickar runt på sajten. Sidan riktad mot kvinnor blandar t.ex. överlappande
bilder och runda bilder medan sidan riktad mot män har olika varianter av bilder
i gridformat.
[FIGURE src="image/analysis/snap-nike-sub.jpg" class="center" caption="Skärmdump från sidan riktad mot kvinnor resp. män"]

Saucony
-------------------------------
* [http://www.saucony.eu/](http://www.saucony.eu/)

[FIGURE src="image/analysis/snap-saucony.jpg" class="center" caption="Två skärmdumpar från Sauconys förstasida, placerade brevid varandra."]

1. Saucony gör skor och kläder för främst löpning och det främsta syftet med
företagets webbplats är att presentera produkterna och varumärket.

2. Förstasidan är ganska enkel och utgörs främst av bilder i olika storlekar på
löpare placerad i en grid-layout. Den största bilden i grid-layouten utgörs av
en bildkarusell som växlar mellan fyra bilder. Noterbart är att sidan inte är
responsiv.

3. Jag tycker design och bildval på förstasidan ger en känsla av harmoni.
Saucony lyckas också tydligt lyfta fram att man är fokuserad på löpning och
inget annat.

4. Grid-layouten med bilderna är symmetriskt gjord. Symmetrin förstärks av att
på en av bilderna på vänstersidan syns en löpare från sin vänstra sida, på
motsvarande bild på högersidan syns en löpare i samma position från sin högra
sida. I horisontell led är griden uppdelad på tre lika stora kolumner. De
mellanstora bilderna har också ett höjd/bredd-förhållande som ligger nära
gyllene snittet (484/300 = 1,613). Balans och harmoni är därför de
designprinciper jag skulle säga präglar Sauconys förstasida främst.

5. Den tydliga symmetrin och balansen som hittades på förstasidan återfinns inte
på produktsidorna och det är svårt att egentlgien se några tydliga gemensamma
designprinciper mellan dem.

[FIGURE src="image/analysis/snap-saucony-sub.jpg" class="center" caption="Skärmdump från en kategorisida resp. produktsida."]
