Färgschema
===============================

Jag valde att analysera färgscheman på tre olika bankers sidor. Jag har valt att
inte jobba i grupp så analysen är min egen. För att göra färganalysen använde
jag [Sessions College Color Calculator](https://www.sessions.edu/color-calculator/).
Följande analys görs för resp. sida:

1. Ta en snapshot (bild) på webbplats.
2. Dokumentera och visualisera färgpaletten som används.
3. Notera vilken typ av färgschema som använts.
4. Notera om och vilken accentfärg som använts.
5. Notera val av typsnitt för H1-H6 och brödtext, kommentera om det är serif
eller sans-serif.
6. Diskutera och skriv två meningar om hur webbplatsens färgval gynnar/ogynnar
den profil ni uppfattar att webbplatsen vill ha.


Handelsbanken
-------------------------------
1. Handelsbankens sida:
![Handelsbankens sida](img/analysis/site001.png)

2. En ljusgrå färg rgb(34, 34, 34) används som bakgrundsfärg på sidan. Sidan
domineras i övrigt av blåa nyanser: rgb(0, 0, 238) används på bl.a. knappar,
rgb(0, 95, 165) används bl.a. i navbar och menyer och rgb(0, 128, 187)
används i H1-rubriker. Blått är också färgen i bankens logotyp.
![Färger på Handelsbankens sida](img/analysis/colours001.png)

3. Sidan använder ett blått analogt färgschema.

4. Ingen accentfärg förekommer.

5. H1- och H2-rubriker använder StagLight som är en serif-font. StagBook används
för H3-rubriker, också det en serif-font. I navbar och brödtext används sans
serif-fonten Helvetica.

6. Det blå färgschemat inger förtroende, trygghet och professionalism vilket
förmodligen är helt i linje med bankens önskade profil. Det ger dock ett ganska
kallt och sterilt intryck även om man delvis avhjälper det genom att man
använder sig av ganska färgglada och varma bilder på sidan.

Swedbank
-------------------------------
1. Swedbanks sida:
![Swedbanks sida](img/analysis/site002.png)

2. Vitt rgb(255, 255, 255) används som bakgrundsfärg. Orange rgb(243, 91, 28)
används för bl.a. knappar och rubriker och orange är också färgen som återfinns
i bankens logotyp. Länkar och enstaka andra element har en blå-grön rgb(37, 120, 134)
nyans. Bakgrunden på navbar och menyer har en svag orange nyans rgb(251, 242, 234)
medan bakgrunden på vissa content-element har en svag blå-grön nyans rgb(233, 247, 251).
![Färger på Swedbanks sida](img/analysis/colours002.png)

3. Sidan använder ett kompletterande färgschema där orange är den dominerande
färgen som kompletteras av den blå-gröna färgen.

4. Vitt och orange utgör basen i sidans färgtema. Som kompletterande accentfärg
används en blå-grön färg.

5. Swedbank använder en egen sans serif-font i rubriker och menyer. I brödtext
används sans serif-fonten Arial.

6. Den orangea färgen som dominerar sidan signalerar värme, kreativitet och
glädje. Det får väl anses vara en ganska uppseendeväckande profilfärg för en
bank som vanligen vill ge en lugn och förtroendeingivande känsla.

Avanza
-------------------------------
1. Avanzas sida:
![Avanzas sida](img/analysis/site003.png)

2. Vitt rgb(255, 255, 255) används som bakgrundsfärg. Grönt rgb(0, 194, 129)
återfinns i bankens logotyp och är färgen som används i navbar, menyer, grafer
m.m. Blå rgb(0, 158, 207) används som färg på länkar och på kursutvecklingen om
den positiv. Rött rgb(253, 107, 96) används på enstaka knappar och på
kursutvecklingen om den är negativ.
![Färger på Avanzas sida](img/analysis/colours003.png)

3. Sidan använder ett analogt grön-blått färgschema med en röd accentfärg.

4. Rött används som accentfärg på enstaka knappar och för att signalera negativ
kursutveckling.

5. I rubriker används fonten Ubuntu som är en sans serif-font. I brödtext
används Arial, också det en sans serif-font.

6. Sidans tema har mycket vitt och kalla färger vilket signalerar förtroende och
professionalism. Grönt som används i bl.a. menyer associeras ofta med pengar,
tillväxt och optimism. Färgvalen får anses matcha Avanzas profil väl.
